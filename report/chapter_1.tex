\chapter{Εισαγωγή στους Αλγορίθμους Παραγωγής Συστάσεων}
\label{chap:theory}
\section{Συστήματα Παραγωγής Συστάσεων}
Τα συστήματα παραγωγής συστάσεων είναι εργαλεία λογισμικού και τεχνικές που στοχεύουν στο να προτείνουν είδη που ενδιαφέρουν τους χρήστες.\cite{ricci2011recommender}\footnote{Κύρια πηγή του παρόντος κεφαλαίου είναι το \cite{ricci2011recommender}.} Προέκυψαν από την ανάγκη διευκόλυνσης των χρηστών να επιλέξουν ανάμεσα από μια πληθώρα διαθέσιμων ειδών.\par
Με δεδομένα τα σύνολα χρηστών, ειδών και άμεσων ή έμμεσων βαθμολογιών των χρηστών για τα είδη, τα συστήματα παραγωγής συστάσεων προσπαθούν είτε να προβλέψουν τις βαθμολογίες των χρηστών για είδη με τα οποία δεν έχουν αλληλεπιδράσει είτε να προτείνουν σε κάποιο χρήστη μία λίστα ειδών που μπορεί να τον ενδιαφέρουν. \cite{Nikolakopoulos2015126} \par
Η επιλογή της μεθόδου βάσει της οποίας θα υλοποιηθεί ένας παραγωγός συστάσεων εξαρτάται από το σκοπό για τον οποίο θα χρησιμοποιηθεί και από τα διαθέσιμα δεδομένα. Τα συστήματα παραγωγής συστάσεων διακρίνονται σε έξι κατηγορίες \cite{Burke:2007:HWR:1768197.1768211}:
\begin{enumerate}
\item Βάσει περιεχομένου ({\en Content-based}): Τα συστήματα αυτά αναλύουν ένα σύνολο περιγραφών των ειδών, τα οποία έχουν βαθμολογηθεί από τον χρήστη και κατασκευάζουν ένα προφίλ των ενδιαφερόντων του βάσει των χαρακτηριστικών των ειδών. \cite{Mladenic:1999:TRI:630307.630472}  Οι συστάσεις παράγονται μέσω της αντιστοίχισης των χαρακτηριστικών του χρήστη, όπως αυτά προέκυψαν από τα ενδιαφέροντά του, με αυτά των ειδών, βάσει των οποίων έχει υπολογιστεί και η ομοιότητά τους. 
\item Συνεργατικής διήθησης ({\en Collaborative filtering}): Bασίζονται στην παρατήρηση ότι οι άνθρωποι συχνά επιλέγουν ανάμεσα στα διάφορα είδη βάσει των συστάσεων που παρέχονται από άλλους.  Θεωρούν ότι αν ένας χρήστης στο παρελθόν είχε παρόμοιες προτιμήσεις με κάποιους άλλους χρήστες, τότε οι συστάσεις που προέρχονται από αυτούς θα τον ενδιαφέρουν και στο μέλλον. Είναι από τις πιο υλοποιημένες προσεγγίσεις \cite{ricci2011recommender} και κρίνεται από τις πιο επιτυχημένες.\cite{Nikolakopoulos2015126}
\item Δημογραφικά ({\en Demographic}): Προτείνουν με βάση τη χώρα που βρίσκεται ο χρήστης, το φύλο, την ηλικία του και άλλα στοιχεία που γνωρίζουν για αυτόν.
\item Βάσει γνώσης ({\en Knowledge-based}): Παρέχουν συστάσεις υπολογίζοντας κατά πόσο τα χαρακτηριστικά των ειδών καλύπτουν τις ανάγκες των χρηστών.
\item Βάσει κοινότητας ({\en Community-based}): Οι συστάσεις που παρέχουν σε κάποι\-ο χρήστη βασίζονται στις προτιμήσεις των φίλων του καθώς αποδεικνύεται ότι οι άνθρωποι τείνουν να εμπιστεύονται περισσότερο τις συστάσεις που προέρχονται από φίλους τους από αυτές παρόμοιων αλλά άγνωστων σε αυτούς χρηστών. \cite{conf/delos/SinhaS01}
\item Υβριδικά ({\en Hybrid}): Αποτελούν μίξη των παραπάνω κατηγοριών, με τη μία κατηγορία να προσπαθεί να καλύψει τα μειονεκτήματα της άλλης. Για παράδειγμα, τα συστήματα συνεργατικής διήθησης δε μπορούν να προτείνουν είδη για τα οποία δεν έχουν καθόλου βαθμολογίες. Η μίξη ενός τέτοιου συστήματος με ένα που βασίζεται στο περιεχομένο μπορεί να παράξει συστάσεις και για τέτοια είδη. 
\end{enumerate}
Οι δύο πρώτες αποτελούν τις πιο σημαντικές κατηγορίες συστημάτων παραγωγής συστάσεων.  
\section{Παραγωγή Συστάσεων Βάσει Περιεχομένου}
Η αρχιτεκτονική ενός τέτοιου συστήματος αποτελείται από τρία βασικά τμήματα: 
 \begin{itemize}
 \item Αναλυτής Περιεχομένου ({\en Content Analyzer}) : Αυτό το τμήμα επεξεργάζεται τα είδη και τα μετασχηματίζει από την αρχική τους μορφή σε ένα χώρο χαρακτηριστικών, ο οποίος χρησιμοποιείται από τα επόμενα επίπεδα του συστήματος.
 \item Κατασκευαστής Προφίλ ({\en Profile Learner}) : Συλλέγει αντιπροσωπευτικά δεδομένα για τα ενδιαφέροντα του χρήστη με στόχο την κατασκευή ενός προφίλ του. Τα δεδομένα αυτά προκύπτουν από τα είδη που έχει βαθμολογήσει ο χρήστης και γενικεύονται με τεχνικές μηχανικής μάθησης σε ένα μοντέλο που αντιπροσωπεύει τα ενδιαφέροντά του. \cite{Mitchell:1997:ML:541177}
 \item Τμημα Διήθησης ({\en Filtering Component}) : Το τμήμα αυτό αξιοποιεί το προφίλ του χρήστη για να προτείνει είδη που ταιριάζουν σε αυτό.  
 \end{itemize}\par
Οι τεχνικές αυτές έχουν κάποια πλεονεκτήματα σε σχέση με αυτές της συνεργατικής διήθησης:
\begin{itemize}
\item Είναι ανεξάρτητες από το σύνολο των χρηστών. Μόνο οι βαθμολογίες κάθε χρήστη είναι απαιραίτητες για την παραγωγή συστάσεων προς αυτόν. Αν το σύνολο χρηστών είναι μικρό, είναι πιο εύκολο να παραχθούν συστάσεις με αυτές τις τεχνικές παρά με αυτές της συνεργατικής δίηθησης. Οι τελευταί\-ες για να παράξουν συστάσεις για κάποιον χρήστη απαιτούν την ύπαρξη χρηστών με παρόμοιες προτιμήσεις με αυτόν. 
\item Μπορούν ακόμα να παρέχουν και τους λόγους που οδήγησαν σε μία σύσταση με πιο άμεσο και κατανοητό τρόπο για τον χρήστη. Ο χρήστης μπορεί να έχει πρόσβαση στη λίστα των χαρακτηριστικών των ειδών, τα οποία ήταν αιτία για τη σύσταση που έλαβε. Αυτό του δίνει τη δυνατότητα να επιλέξει πιο εύκολα αν θα την εμπιστευτεί.
\item Αντιμετωπίζουν πιο δίκαια τα νέα είδη. Τα νέα είδη, όπως και όλα τα υπόλοιπα, προτείνονται βάσει του περιεχομένου τους και δε χρειάζεται να έχουν βαθμολογηθεί από κάποιο χρήστη.
\end{itemize}\par
Ταυτόχρονα, όμως, έχουν και κάποιους περιορισμούς. Ανεξάρτητα από τον τρόπο εξαγωγής των χαρακτηριστικών των ειδών, κάθε είδος μπορεί να συσχετισθεί με ένα πεπερασμένο πλήθος χαρακτηριστικών. Επιπλέον, αν δεν υπάρχει αρκετή πληροφορία για το περιεχόμενο και τα χαρακτηριστικά τους, δεν είναι δυνατή η παραγωγή επιτυχών συστάσεων. Επίσης, δεν έχουν τη δυνατότητα να προτείνουν κάτι πέρα από αυτά που θα μπορούσε να ανακαλύψει μόνος του ο χρήστης. Ένας αξιολογητής ενός αλγορίθμου αυτής της κατηγορίας θα θεωρούσε κακή μία σύσταση, η οποία δε θα ταίριαζε με το προφίλ του χρήστη. Είναι πιθανό όμως μια τέτοια σύσταση να ενδιέφερε τελικά τον χρήστη. Τέλος, αν δεν υπάρχουν αρκετές βαθμολογίες στο σύστημα, δε μπορούν να εξάγουν τις προτιμήσεις των χρηστών και να προτείνουν αξιόπιστες συστάσεις, ειδικά σε νέους χρήστες με λίγες βαθμολογίες. 
\section{Η Συνεργατική Διήθηση}
Τα συστήματα συνεργατικής δίηθησης δεν αντιμετωπίζουν κάποια από τα μειονεκτήματα των συστήματων που βασίζονται στο περιεχομένο επειδή βασίζονται στις βαθμολογίες των χρηστών. Μπορούν να προτείνουν είδη των οποίων το περιεχομένο δεν είναι γνωστό ή δε μπορεί να ανακτηθεί, αλλά και είδη που ανήκουν σε πολύ διαφορετικές κατηγορίες, αν ο χρήστης έχει δείξει ενδιαφέρον για αυτές. Επιπλέον, βασίζονται στην ποιότητα των ειδών όπως αυτή έχει διαμορφωθεί από τις βαθμολογίες των χρηστών και όχι στο περιεχομένο, το οποίο πολλές φορές δεν αποτελεί κριτήριο για την ποιότητα ενός είδους. \cite{ricci2011recommender}\par  
Τα συστήματα αυτά διαχωρίζονται σε δύο γενικές κατηγορίες: σε αυτά που παράγουν συστάσεις βάσει γειτονιάς ({\en neighborhood-based}) και εκείνα που το πράττουν βάσει μοντέλου ({\en model-based}). 
\subsection{Συνεργατική Διήθηση Βάσει Γειτονιάς}
Η συνεργατική διήθηση βάσει γειτονιάς είναι αρκετά δημοφιλής λόγω της απλότητας, της αποτελεσματικότητας και της ικανότητάς της να παράγει ακριβείς και προσωποποιημένες συστάσεις.\cite{ricci2011recommender} Τα συστήματα που ακολουθούν αυτή την προσέγγιση χρησιμοποιούν απευθείας τις βαθμολογίες των χρηστών για να προβλέψουν τις βαθμολογίες που θα έδιναν οι χρήστες για τα νέα είδη. Αυτές οι προβλέψεις αποτελούν τον οδηγό για την παραγωγή συστάσεων. Η χρήση των βαθμολογιών μπορεί να γίνει είτε με τρόπο που βασίζεται στους χρήστες ({\en user-based}) είτε στα είδη ({\en item-based}). Τα πρώτα εκτιμούν το ενδιαφέρον του χρήστη για ένα είδος χρησιμοποιώντας τις βαθμολογίες άλλων χρηστών (γείτονες) με τους οποίους έχει βαθμολογήσει με παρόμοιο τρόπο τα κοινά τους είδη. Στα βασιζόμενα στα είδη, η πρόβλεψη για τη βαθμολογία ενός χρήστη γίνεται με βάση το πώς έχει βαθμολογήσει παρόμοια με το υπό εξέταση είδος. Δύο είδη θεωρούνται παρόμοια αν πολλοί χρήστες τα έχουν βαθμολογήσει με παρόμοιο τρόπο. \par
Τα συστήματα αυτά υστερούν όσον αφορά την πρόβλεψη βαθμολογιών σε σχέση με τους καλύτερους αλγορίθμους που βασίζονται στο μοντέλο.\cite{Koren:2008:FMN:1401890.1401944, Takacs:2007:MCG:1345448.1345466} Όμως έχει γίνει πλέον σαφές ότι η ακρίβεια των προβλέψεων δεν είναι ο μόνος παράγοντας που διασφαλίζει την αποτελεσματικότητα του συστήματος. Επιτυχημένη πρόβλεψη δεν είναι μόνο αυτή που προτείνει στο χρήστη απλά ένα νέο είδος, αλλά και αυτή (και αυτό είναι το πιο δύσκολο) που του δίνει την ευκαιρία να ανακαλύψει είδη ή κατηγορίες που μόνος του δε θα το έκανε.\cite{Good:1999:CCF:315149.315352} Είναι πιο πιθανό να προτείνουν σε κάποιο χρήστη κάποιο είδος που δεν έχει συνάφεια με αυτά που έχει ήδη δει, αν έχει λάβει καλή βαθμολογία από ένα γείτονά του. Αυτό δεν εγγυάται την επιτυχία της σύστασης, αλλά μπορεί να βοηθήσει τον χρήστη να διευρύνει τους ορίζοντές του με επιθυμητό για εκείνον τρόπο. \par
Τα κύρια πλεονεκτήματα αυτών των μεθόδων είναι \cite{ricci2011recommender}:
\begin{itemize}
 \item Απλότητα. Είναι πιο εύκολα κατανοητές διαισθητικά και σχετικά πιο απλές στην υλοποίησή τους. 
 \item Δυνατότητα παροχής δικαιολόγησης για τις προβλέψεις που υπολογίζουν. Μπορούν να επιτρέψουν στο χρήστη να καταλάβει πώς προέκυψαν οι συστάσεις προς αυτόν και λόγω αυτού να χρησιμοποιηθούν σε ένα διαδραστικό σύστημα, όπου οι χρήστες θα μπορούν να επιλέξουν τους γείτονές τους. 
 \item Αποδοτικότητα: Δεν απαιτούν κοστοβόρες φάσεις εκπαίδευσης και οι κοντινότεροι γείτονες μπορούν να προϋπολογιστούν για πιο γρήγορες συστάσεις και να αποθηκευτούν με μικρό κόστος στη μνήμη. Αυτό τους επιτρέπει να χρησιμοποιούνται σε εφαρμογές με εκατομμύρια χρήστες και είδη.
 \item Σταθερότητα που οφείλεται στο ότι επηρεάζονται ελάχιστα από την αύξηση των χρηστών, των ειδών και των βαθμολογιών στο σύστημα. Για την παροχή συστάσεων σε νέους χρήστες δε χρειάζεται να ξαναϋπολογιστούν οι ομοιότητες μεταξύ ειδών. Όταν ένα νέο είδος λάβει κάποιες βαθμολογίες, οι μόνες ομοιότητες που υπολογίζονται είναι αυτές που το αφορούν.
\end{itemize}
Η επιλογή ανάμεσα στα δύο είδη συνεργατικής διήθησης βασίζεται στα ακόλουθα κριτήρια\cite{ricci2011recommender}:
\begin{itemize}
 \item Ακρίβεια: Για την επίτευξη ακριβών συστάσεων είναι σημαντική η αναλογία χρηστών και ειδών στο σύστημα. Είναι προτιμότερο να υπολογίζεται η ομοιότητα χρηστών ή ειδών από λιγότερους γείτονες για τους οποίους όμως προκύπτουν περισσότερες κοινές βαθμολογίες καθώς έτσι υπάρχει υψηλότερη εμπιστοσύνη στις παραγόμενες συστάσεις.
 \item Αποδοτικότητα: Και σε αυτή την περίπτωση έχει σημασία η αναλογία χρηστών και ειδών. Στις περισσότερες περιπτώσεις ο αριθμός των χρηστών υπερβαίνει κατά πολύ αυτόν των ειδών και ο υπολογισμός των γειτονικών ειδών είναι προτιμότερος από άποψης απαιτούμενης μνήμης και χρόνου υπολογισμού των ομοιοτήτων. (Ο χρόνος που απαιτείται για την παραγωγή των συστάσεων είναι ο ίδιος.) Σε μεγαλύτερα συστήματα και λαμβάνοντας υπόψη ότι οι χρήστες πρακτικά βαθμολογούν λίγα αντικείμενα, μπορεί να υπάρξει αποδοτική υλοποίηση αν για κάθε χρήστη αποθηκεύονται μόνο οι καλύτερες ομοιότητες. Με αυτό τον τρόπο δε χρειάζεται να ελέγχονται όλα τα ζεύγη χρηστών ή ειδών.
 \item Σταθερότητα: Για την παροχή ενός σταθερού συστήματος, παίζει ρόλο η συχνότητα και ο ρυθμός αλλαγής του αριθμού των χρηστών. Ο υπολογισμός ομοιοτήτων με βάσει το είδος είναι προτιμότερος σε συστήματα που ο αριθμός τους αυξάνει πιο αργά σε σχέση με αυτόν των χρηστών και αντίστροφα. 
 \item Δυνατότητα παροχής δικαιολόγησης: Οι βασιζόμενες στα είδη μέθοδοι εί\-ναι προτιμότερες στις περιπτώσεις που είναι σημαντικό να παρέχεται στο χρήστη και ο λόγος που το σύστημα του προτείνει ένα είδος, εκτός από τις περιπτώσεις που ο χρήστης γνωρίζει τους άλλους χρήστες (κοινωνικά δίκτυα). 
 \item Δυνατότητα παροχής απρόσμενων, αλλά καλών συστάσεων: Οι μέθοδοι που αξιοποιούν την ομοιότητα μεταξύ των ειδών τείνουν να προτείνουν αποκλειστικά είδη, τα οποία ταιριάζουν με αυτά που έχουν λάβει καλή βαθμολογία από τον χρήστη. Αντίθετα, οι μέθοδοι που εξετάζουν την ομοιότητα μεταξύ των χρηστών είναι προτιμότερες στην περίπτωση που είναι επιθυμητές και οι απρόσμενες συστάσεις, ιδιαίτερα όταν οι γειτονιές χρηστών που χρησιμοποιούνται είναι μικρές. Αν δύο χρήστες έχουν αρκετές κοινές βαθμολογίες και κάποιος έχει βαθμολογήσει καλά ένα είδος διαφορετικής κατηγορίας από αυτές που ανήκουν τα κοινά τους είδη, τότε είναι πιθανό αυτό το είδος να προταθεί στον άλλο.
\end{itemize}\par
Το γεγονός ότι σε πραγματικές εφαρμογές οι χρήστες βαθμολογούν λίγα α\-ντικείμενα καθώς και το ότι ο υπολογισμός ομοιότητας μεταξύ χρηστών προκύπτει από τις κοινές τους βαθμολογίες οδηγεί την προσέγγιση αυτή να αντιμετωπίζει δυο σημαντικές προκλήσεις: τη μειωμένη κάλυψη και την ευαισθησία στα αραιά δεδομένα. \par
Οι λίγες βαθμολογίες οδηγούν σε λιγότερους γείτονες και έτσι οι μέθοδοι αυτοί δυσκολεύονται να εντοπίσουν ζεύγη χρηστών με παρόμοιες προτιμήσεις, αλλά χωρίς κοινές βαθμολογίες. Αυτό έχει ως αποτέλεσμα λιγότερες συστάσεις, καθώς προτείνονται μόνο είδη που έχουν βαθμολογηθεί από γείτονες, και επομένως μικρότερη κάλυψη του χώρου των ειδών. \par
Η αραιότητα ({\en sparsity}) είναι πρόβλημα που αντιμετωπίζουν τα περισσότερα συστήματα παραγωγής συστάσεων. Όταν δεν υπάρχουν αρκετές βαθμολογίες στο σύστημα, μειώνεται η πιθανότητα δύο χρήστες ή δύο είδη να έχουν κοινές βαθμολογίες. Αυτό επηρεάζει την ακρίβεια των συστάσεων καθώς αυτές προκύπτουν από πολύ μικρές γειτονιές. Σε συνδυασμό και με την προσθήκη νέων χρηστών και ειδών στο σύστημα, προκύπτει το πρόβλημα της κρύας εκκίνησης ({\en cold-start}).\footnote{Στο πρόβλημα αυτό θα γίνει αναφορά στην επόμενη ενότητα.} Το σύστημα μπορεί να οδηγήθει σε κακές συστάσεις καθως μπορεί να θεωρήσει ότι δύο χρήστες έχουν παρόμοιες προτιμήσεις ακόμα αν και οι δύο έχουν βαθμολογήσει ένα και μόνο είδος, αλλά έτυχε να του δώσουν παρόμοια βαθμολογία. \par
Για την επίλυση των παραπάνω προβλημάτων εφαρμόζονται κάποιες απλές μέθοδοι συμπλήρωσης των βαθμολογιών που λείπουν με κάποια προεπιλεγμένη τιμή. Υπάρχουν διάφορες επιλογές για αυτή την τιμή, όπως οι μέσοι όροι (χρηστών ή ειδών) ή η χρήση πληροφορίας σχετικής με το περιεχόμενο των ειδών. Οι μέθοδοι αυτοί έχουν όμως μειονεκτήματα. Η συμπλήρωση με προεπιλεγμένη τιμή μπορεί να οδηγήσει σε μεροληπτικές συστάσεις και το περιεχόμενο των ειδών μπορεί να μην είναι γνωστό.\par Υπάρχουν δύο άλλες αρκετά δημοφιλείς προσεγγίσεις. Η πρώτη βασίζεται στη μείωση της διάστασης των αναπαραστάσεων χρηστών και ειδών, αξιοποιώντας τα πιο σημαντικά χαρακτηριστικά τους. Με αυτόν τον τρόπο μπορεί να ανακαλύψει συσχετίσεις ανάμεσα σε χρήστες και είδη, ακόμα και αν εχουν βαθμολογήσει διαφορετικά είδη ή έχουν βαθμολογηθεί από διαφορετικούς χρήστες. Η δεύτερη εφαρμόζει μεθόδους από τη θεωρία γραφημάτων και μέσω αυτών εντοπίζει μεταβατικές σχέσεις ανάμεσα σε χρήστες και δεδομένα. Έχει επιπλέον τη δυνατότητα να προτείνει και μη αναμενόμενες, αλλά καλές, συστάσεις.
\subsection{Συνεργατική Διήθηση Βάσει Μοντέλου}
Τα συστήματα αυτής της κατηγορίας δε χρησιμοποιούν απευθείας τις βαθμολογίες για την παραγωγή προβλέψεων, αλλά για να εκπαιδεύσουν ένα μοντέλο πρόβλεψης. Στόχος τους είναι να ανακαλύψουν τα λανθάνοντα χαρακτηριστικά ({\en latent characteristics}) χρηστών και ειδών που βρίσκονται πίσω από τις βαθμολογίες. Σε αυτή την κατηγορία ανήκουν δημοφιλείς μέθοδοι που περιλαμβάνουν μοντέλα που προκύπτουν από την παραγοντοποίηση του μητρώου βαθμολογιών χρηστών-ειδών. Είναι γνωστές ως μέθοδοι που βασίζονται στον αλγόριθμο {\en SVD (SVD-based)} και διακρίνονται για την ακρίβεια και την ικανότητά τους να ανταποκρίνονται καλά στην αύξηση των αριθμών χρηστών, ειδών και βαθμολογιών. Επιπλέον, προσφέρουν ένα μοντέλο που μπορεί να αποθηκευτεί αποδοτικά και μπορεί να εκπαιδευτεί σχετικά εύκολα. \par
Στη βασική τους μορφή, μοντελοποιούν τις αλληλεπιδράσεις χρηστών-ειδών μετασχηματίζοντας χρήστες και είδη στον ίδιο χώρο λανθάνοντων παραγόντων {(\en latent factors)}. Kάθε χρήστης συσχετίζεται με ένα διάνυσμα του οποίου τα στοιχεία καταγράφουν το ενδιαφέρον του για τους διάφορους παράγοντες. Αντίστοιχα, κάθε είδος συσχετίζεται με ένα διάνυσμα που απεικονίζει το κατά πόσο έχει αυτά τα χαρακτηριστικά. Το εσωτερικό τους γινόμενο υπολογίζει το ενδιαφέρον του χρήστη για τα χαρακτηριστικά του είδους. Στη συνέχεια το μοντέλο εκπαιδεύεται, χρησιμοποιώντας τα διαθέσιμα δεδομένα, για να προβλέψει τις βαθμολογίες χρηστών για είδη που δεν έχουν δει. Τα συστήματα αυτά διευρύνουν την κατηγοριοποίη\-ση των ειδών καθώς είναι σε θέση να εντοπίσουν το ενδιαφέρον ενός χρήστη για είδη που έχουν χαρακτηριστικά που εξάγονται αυτόματα από το σύστημα και επομένως να του προτείνουν πιο στοχευμένα είδη. Αλγόριθμοι αυτού του είδους, όπως ο {\en SVD++} \cite{Koren:2008:FMN:1401890.1401944} μπορούν να χρησιμοποιήσουν και άλλα στοιχεία του ιστορικού του χρήστη πέρα από τις βαθμολογίες, αυξάνοντας την ακρίβεια των προβλέψεων. Μέθοδοι αυτής της κατηγορίας μπορούν ακόμα να λάβουν υπόψη τους τις αλλαγές στις προτιμήσεις των χρηστών και στα χαρακτηριστικά των ειδών στη διάρκεια του χρόνου, βελτιώνοντας και άλλο την ποιότητα των προβλέψεων. \cite{ricci2011recommender}\par
Άλλη μέθοδος συνεργατικής δίηθησης βάσει μοντέλου είναι η Γκαουσιάνη Πιθανοτική Λανθάνουσα Σημασιολογική Ανάλυση ({\en Gaussian Probabilistic Latent Semantic Analysis})\cite{hofmann2003collaborative}. Βάσει αυτής, οι βαθμολογίες των χρηστών μοντελοποιού\-νται ως ένας συνδυασμός κοινοτήτων χρηστών ή ομάδων ειδών στις οποίες οι χρήστες ή τα είδη συμμετέχουν πιθανοτικά. Η μέθοδος αυτή πετυχαίνει αυξημένη ακρίβεια πρόβλεψης, συμπιέζει τα δεδομένα σε ένα συμπαγές μοντέλο που εντοπίζει αυτόματα τις κοινότητες χρηστών και τις ομάδες ειδών και δίνει τη δυνατότητα υπολογισμού των προβλέψεων προτίμησης σε σταθερό χρόνο.
\section{Το πρόβλημα της Κρύας Εκκίνησης} 
Το πρόβλημα της κρύας εκκίνησης αναφέρεται στην συμπεριφορά του συστήματος στην εισαγωγή νέων χρηστών και ειδών και στη δυσκολία παραγωγής αξιόπιστων συστάσεων λόγω της αρχικής έλλειψης βαθμολογιών. Είναι πρόβλημα που αντιμετωπίζουν όλα τα συστήματα παραγωγής συστάσεων, τόσο αυτά που βασίζονται στο περιεχομένο όσο και αυτά που εφαρμόζουν συνεργατική διήθηση. Για τα δεύτερα είναι πιο σοβαρό πρόβλημα καθώς βασίζονται αποκλειστικά στις βαθμολογίες των χρηστών. Μπορεί να θεωρηθεί και ως πρόβλημα μειωμένης κάλυψης του χώρου των ειδών.\cite{ricci2011recommender} Διακρίνεται κυρίως σε τρεις κατηγορίες \cite{Nikolakopoulos2015126}: 
\begin{itemize}
\item Προβλημα Νέων Χρηστών ({\en New Users Problem}): Το πρόβλημα αυτό εμφανίζεται με την εισαγωγή νέων χρηστών στο σύστημα, οι οποίοι δε μπορούν να λάβουν προσωποποιημένες συστάσεις, αφού έχουν ελάχιστες βαθμολογίες.
\item Πρόβλημα Νέων Ειδών ({\en New Items Problem}): Επειδή τα νέα είδη που εισάγονται στο σύστημα εκ των πραγμάτων δεν έχουν βαθμολογηθεί αρκετά, δε μπορούν να συσχετιστούν με τα υπόλοιπα και επομένως να συμπεριληφθούν στις συστάσεις προς τους χρήστες. 
\item Πρόβλημα Νέας Κοινότητας ({\en New Community Problem}): Στην αρχή της λειτουργίας ενός συστήματος, οι βαθμολογίες είναι αναγκαστικά λίγες. Αυτό οδηγεί σε αραιά σύνολα δεδομένων και δεν επιτρέπει στα συστήματα συνεργατικής διήθησης να εντοπίσουν τις απαραίτητες συσχετίσεις ανάμεσα σε χρήστες και είδη.
\end{itemize}\par
Απλές προσεγγίσεις για την αντιμετώπιση αυτού του προβλήματος απαιτούν από το χρήστη με την εισαγωγή του στο σύστημα να βαθμολογήσει κάποια είδη ή να απαντήσει κάποιες δημογραφικές ερωτήσεις. Αυτές οι προσεγγίσεις έχουν τα μειονεκτήματα ότι μπορεί ο χρήστης να μη θέλει να αφιερώσει χρόνο για να δώσει πληροφορίες στο σύστημα ή να μην επιθυμεί να δώσει δεδομένα του, έστω και δημογραφικής φύσης. Ακόμα κάποιοι χρήστες μπορεί να δυσαρεστηθούν ή να προσβληθούν αν λάβουν συστάσεις από το σύστημα που προκύπτουν από τη χρήση στερεοτύπων σε σχέση με την ηλικία, το φύλο, την καταγωγή τους κτλ.\cite{ricci2011recommender} Επίσης, δεν είναι εύκολο για το σύστημα να επιλέξει ποια θα είναι τα πρώτα είδη για τα οποία θα ζητήσει τη γνώμη του χρήστη. Μια άλλη επιλογή για το σύστημα, όσον αφορά τους νέους χρήστες, είναι να προτείνει σε αυτούς δημοφιλή είδη. Σε αυτή την περίπτωση όμως είναι πολύ πιθανό ο χρήστης ήδη να τα γνωρίζει και να θεωρήσει ότι το σύστημα δεν καλύπτει τις ανάγκες του. Άλλα συστήματα προσπαθούν να λάβουν πληροφορίες για το ποιους άλλους χρήστες τους μπορεί να γνωρίζει, ώστε του προτείνουν είδη που θα πρότειναν σε εκείνους ή είδη για τα οποία εκείνοι έχουν δείξει προτίμηση.\footnote{\en \url{https://www.coursera.org/learn/recommender-systems}} Αυτές τις πληροφορίες μπορούν να τις λάβουν, αν παρέχουν στο χρήστη τη δυνατότητα να συνδέσει το προφίλ του με κάποιο προφίλ που μπορεί να έχει σε κάποιο άλλο σύστημα, όπως κάποιο κοινωνικό δίκτυο. Έτσι μπορούν να αποκτήσουν πρόσβαση στη λίστα των επαφών του και να ελέγξουν αν κάποια από αυτές χρησιμοποιεί το σύστημά τους. \par
Μια άλλη μέθοδος, η οποία προτείνεται στο \cite{DBLP:conf/um/Masthoff03}, θεωρεί ότι ο νέος χρήστης ταιριάζει με κάποιον από τους ήδη υπάρχοντες, χωρίς φυσικά να μπορεί να γνωρίζει με ποιον. Στη συνέχεια προσπαθεί να παράξει συστάσεις, οι οποίες είναι ικανοποιητικές τόσο για το νέο χρήστη όσο και για τους υπόλοιπους, υποθέτοντας ότι αν οι συστάσεις είναι καλές για όλους τους υπόλοιπους χρήστες, θα είναι και για εκείνον. Αρχικά δίνει ένα μικρό βάρος στο νέο χρήστη και περισσότερο στους άλλους χρήστες. Σταδιακά και όσο το σύστημα μαθαίνει τις προτιμήσεις του νέου χρήστη το βάρος που του δίνεται μεγαλώνει (και ταυτόχρονα μειώνεται αυτό των άλλων χρηστών και περισσότερο αυτών που φαίνεται να έχουν διαφορετικές προτιμήσεις από εκείνον) μέχρι που κυριαρχεί πλήρως στην επιλογή των συστάσεων προς αυτόν.\par
Όσον αφορά τα νέα είδη, υπάρχουν κάποιες απλές μέθοδοι, όπως το να προτεί\-νονται τυχαία σε κάποιους χρήστες, ώστε το σύστημα να καταγράψει την αντίδρασή τους σε αυτά και να υπολογίσει την ομοιότητά τους με άλλα είδη. Άλλη επιλογή είναι να τα προτείνει είτε σε χρήστες που ενδιαφέρονται να ανακαλύψουν νέα είδη είτε σε χρήστες που έχουν βαθμολογήσει αρκετά είδη, ώστε να μπορέσουν να τα συσχετίσουν με αυτά. Μπορεί επίσης να χρησιμοποιηθεί, αν υπάρχει, γνώση για το περιεχόμενό τους. Ακόμα μπορεί να γίνει χρήση ετικετών ({\en tags}). \par
Η περίπτωση της νέας κοινότητας είναι η πιο δύσκολη από τις τρεις. Μια βολική επιλογή για το νέο σύστημα είναι, αν έχει τη δυνατότητα, να χρησιμοποιήσει δεδομένα από κάποια άλλη πηγή. Μπορεί ακόμα στην αρχή της λειτουργίας του και μέχρι να αποκτήσει αρκετές (είτε άμεσες είτε έμμεσες) πληροφορίες από τους χρήστες να λειτουργεί ως ένα μη προσωποποιημένο σύστημα παραγωγής συστάσεων.\footnote{\en \url{https://www.coursera.org/learn/recommender-systems}}
\section{Συνεισφορά και Οργάνωση της Διπλωματικής}
Σε αυτό το κεφάλαιο έγινε μια επισκόπηση των διαφόρων προσεγγίσεων που ακολουθούν τα συστήματα παραγωγής συστάσεων. Περισσότερη έμφαση δόθηκε στην παρουσίαση των βασικότερων τεχνικών συνεργατικής δίηθησης. Τέλος, έγινε αναφορά στο πρόβλημα της κρύας εκκίνησης και σε κάποιες από τις τεχνικές για την αντιμετώπισή του.\par
Στο 2ο κεφάλαιο παρουσιάζεται ο αλγόριθμος {\en Hierarchical Itemspace Rank (HIR)}, αναλύεται το μοντέλο που προτείνει και αναφέρεται η πειραματική του αξιολόγηση, η οποία αποδεικνύει την υπεροχή του στο πρόβλημα της κρύας εκκίνησης. Η επιτυχία του οφείλεται στην εκμετάλλευση της εγγενούς ιεραρχικής δομής του χώρου των ειδών. \par
Στο 3ο κεφάλαιο γίνεται μια επισκόπηση του {\en LensKit}, της στρατηγικής που ακολουθεί και των πλεονεκτημάτων που προσφέρει. Το {\en LensKit} αναπτύχθηκε με γνώμονα τη διευκόλυνση όσων επιθυμούν να χρησιμοποιήσουν ή να υλοποιήσουν αλγορίθμους παραγωγής συστάσεων. Παρέχει ακόμα τα μέσα για την πειραματική τους αξιολόγηση.  \par
Στο 4ο κεφάλαιο αναλύεται η υλοποίηση του αλγορίθμου {\en HIR} στο {\en LensKit}, η οποία πραγματοποιήθηκε  στα πλαίσια της παρούσας διπλωματικής εργασίας. Παρουσιάζεται ακόμα το {\en Demo}, το οποίο υλοποιήθηκε και κάνει χρήση του {\en HIR} καθώς και τα σεναρία που γράφτηκαν για τον έλεγχο της υλοποίησης. \par
Στο 5ο κεφάλαιο περιέχονται τα συμπεράσματα που προέκυψαν κατά την εκπόνηση της παρούσας 
διπλωματικής εργασίας καθώς και το πώς θα μπορούσε να χρησιμοποιήθεί πιθανά στο μέλλον η υλοποίηση που έγινε. \par
Στο 6ο κεφάλαιο παρατίθεται το σύνολο του κώδικα της υλοποίησης, του {\en Demo}, των σεναρίων ελέγχου και του βοηθητικού κώδικα που γράφτηκε για το χειρισμό των συνόλων δεδομένων και για την παραγωγή των απαιτούμενων δεδομένων για τα σενάρια ελέγχου. \par
Στο 7ο και το 8ο κεφάλαιο καταγράφονται αντίστοιχα η ορολογία και τα αρκτικόλεξα που χρησιμοποιήθηκαν στο κείμενο της διπλωματικής. \par
Τέλος, παρατίθεται η σχετική βιβλιογραφία. 